---
title: ""
output: html_document
---
### Eleven i kammaren


#### Frågeställning
Hur tror du att temperaturen i ett rum påverkas av att det finns människor i rummet?
Hur påverkas människokroppens temperatur av att det är hög temperatur i rummet?

#### Materiel
1 kammare på ungefär 1 kubikmeter: stor låda, bås, toalett eller städskrubb. *Är volymen större tar experimentet mycket längre tid. Andra effekter påverkar då också, t.ex. värmeledning, luftombyte o.s.v.*
1 digital termometer som mäter temperaturen i kammaren. T.ex. kan en digital termometer för inne- och utetemperatur användas.
1 termometer för kroppsbruk(kontakt), eller termometer som inte kräver kroppskontakt. Med IR-kamera mäts temperaturen vid ögonkanten mot näsan. *(medial canthus)*

Vid användning av låda. Ställ lådan på golvet på ett sådant sätt att lådan har väggar och tak. Skär ut längs två kanter på en kortsida så att den uppkomna luckan kan fällas upp och man  kan krypa in i lådan, och fälla ner luckan och stänga.


![](figures/cardboardbox.png)



#### Experiment
I stället för att direkt mäta i ett klassrum med elever mäter vi i ett litet rum, en kammare, och med endast en människa. Försök sedan dra slutsatser om vad som händer i ett helt klassrum med elever.

    • Avläs temperaturen i kammaren. Mät personens temperatur.

    • Låt en person sätta sig inne i kammaren. Studera temperaturökningen i kammaren; sitt inte så länge att luften känns obehaglig. Anteckna temperaturökning och tid som personen varit i kammaren. Mät personens temperatur.

    • Vädra ut kammaren så temperaturen sjunker tillbaka till rumstemperaturen. Väggarna måste också få lite tid på sig.

    • Upprepa laborationen igen, men låt personen, samma som tidigare, hoppa hopprep, göra armhävningar eller springa upp och ner i en trappa innan personen placerar sig i kammaren igen. Mät som tidigare.



#### Uppföljning
    • Vilken temperatur (cirka) har din kropp? Vid vila och vid ansträngning (t.ex. hopprep)? (IR-kameran kanske inte ger korrekt temperatur men den mäter ändringar korrekt.)

    • Varifrån kommer energin som ökar temperaturen i luften i lådan? Vad hade hänt med temperaturen om du placerat ett värmeljus i lådan i stället för din kropp? Vad förbränner lågan, vad förbränner din kropp?
*Kan kräva kunskaper om förbränning.*

    • Vad händer med temperaturen i ett rum med volymen 200 kubikmeter fyllt med 30 människor (ett vanligt klassrum)?
*Kan lösas på flera sätt: rent algebraiskt, grafiskt, aritmetiskt med tabell. Antagande om proportionalitet.*

    • Hur kan din kropp hålla sin temperatur konstant fastän temperaturen hos luften i klimatkammaren inte är konstant?
*Denna fråga kan kräva förkunskaper om ledning, strålning, avdunstning, konvektion, svettning med mera om den ska besvaras lite djupare.*


*Se till att ventilationen kan stängas av eller blockeras tillfälligt om bås, toalett eller liknande används.
Beräkningar som kopplar temperaturändringar i luften till värmekapacitivitet för luft och kroppens effekt ger inte korrekt resultat för kroppens energiomsättning.*

*Med kroppens temperatur avses en inre temperatur, inte yttemperatur.*

*Avsikten med experimentet är att fokusera på kroppens förbränning. Följs senare upp av koldioxidproduktion. Annat experiment som gör liknande kan ersätta detta experiment.*